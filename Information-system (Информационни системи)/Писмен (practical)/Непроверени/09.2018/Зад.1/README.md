# Задача 1 (септември 2018)

*Задачата да се реши на един от езиците C или C++.*


Професор Х забравя постоянно паролата за своя таен сейф, която представлява последователност от цели числа. За да не е нужно да я помни, той скрива подсказки в кабинета си. На всеки ред от библиотеката му са подредени книги, най-много 20 реда книги, с до 30 книги на ред. Книгите на някои от редовете са подредени по азбучен ред на заглавията си, всяко от които е до 100 символа.


Паролата за сейфа на професор X се определя от числата, които задават последователните дължини на думите в заглавията на книгите, разположени точно в средата на редовете, в които книгите са подредени в азбучен ред. Ако на реда има четен брой книги, за паролата се използва книгата, намираща се по-близо до началото на реда. Думите в заглавията на книгите са разделени от точно един интервал. Дължините на думите формират паролата в реда, в който се срещат, от най-горния към най-долния ред на библиотеката.Библиотеката на Х може да се представи като двумерен масив aот низове с mреда по nниза всеки, представящи заглавията на книгите. Да се дефинира функция revealPassword, която по подадени a, mи n, извежда на стандартния изход паролата на професор X като последователност от числа, разделени с по един интервал. Да се демонстрира употребата на функцията revealPasswordв кратка програма.


**Пример:**

Нека библиотеката на професор X се състои от 3 реда с по 3 книги всеки както следва:

|                       |                                  |                                   |
|-----------------------|----------------------------------|-----------------------------------|
|        Алгебра        |       **Аналитична геометрия**       |        Математически анализ       |
| Увод в програмирането | Обектно-ориентирано програмиране | Структури от данни и програмиране |
|     Бази от данни     |         **Изкуствен интелект**       |     Функционално програмиране     |

Тогава паролата на професор X е поредицата от числа 10 9 9 8, получена от дължините на удебелените думи. Думите “Обектно-ориентирано програмиране” не участват в паролата, защото книгите на втория ред не са подредени по азбучен ред на заглавията си.
